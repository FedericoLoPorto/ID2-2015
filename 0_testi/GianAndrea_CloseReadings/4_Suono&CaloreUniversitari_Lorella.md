## Suono e calore universitari, Lorella


**Cosa è?**

Il progetto riguarda un'installazione che trasmetta al pubblico l'attività e la presenza di una vita universitaria attraverso il rumore emesso dalle azioni umane e il calore trasmesso da noi stessi. In pratica l'opera vuole narrare, se, e come viene vissuta ogni singola area abitabile dagli studenti durante le ore del giorno. Cerca quindi rendere percepibile la nostra relazione con gli spazi dell'università.  


-






**Cosa potrebbe significare?**

L'opera racconta la relazione tra spazio e persona attraverso presenza e attività, elementi essenziali che caratterizzano la nostra esistenza in quella determinata area. Il calore umano determina la nostra essenza di esseri viventi e il suono ne comunica la vitalità. L'opera valorizza i due elementi, come strumenti per identificare l'utilizzo di un determinato spazio e caratterizzarne la sua funzione. Con ciò, il progetto ci interroga su come fruiamo i nostri spazi universitari e cerca di farci percepire le nostre azioni, in modo tale da migliorarne le condizioni e innescare in noi un diverso approccio allo stesso ambiente.

***e se . . .***

Si potrebbe coniugare rumore e calore per trovare la distinzione tra attività umana e attività artificiale. Un simbolo di unione potrebbe essere una riflessione sul respiro. Infatti esso è indice di presenza attiva dell'uomo e di per sé crea rumore e calore. Questa caratteristica inoltre ci diversifica dal rumore e dal calore di una macchina, la quale può non avere uno dei due elementi.

Si potrebbe lavorare anche sul concetto di trasmissione, di mettersi in ascolto. Studio Azzurro lavora sul valore orale sonoro derivato dalle persone. Il rumore crea una identità di un luogo che noi percepiamo nell'installazione. Potrebbe essere ritrasmesso nell'installazione il rumore dell'università ricreato in alcuni spazi dell'ateneo.

![] (http://www.studioazzurro.com/images/works/7E.jpg)
Nel progetto [Museo Laboratorio della mente] (http://www.studioazzurro.com/index.php?com_works=&view=detail&work_id=42&option=com_works&Itemid=22&lang=it) è interessante la parte della riproduzione sonora delle voci che animavano quegli ambienti analizzati dallo studio. 


-

**Come funziona?**
Il progetto è pensato sul rilevamento degli stimoli sonori e termici attraverso dei sensori. Ognuno di essi è posizionato nelle rispettive aree dell'universita e può captare le attività degli studenti, traducendole in dati. Questi ultimi possono essere utilizzati per interagire con l'installazione in modo da diventare la rappresentazione tangibile di elementi non percepibili visibilmente. 


-

**Consigli**
![] (http://zimoun.net/system/html/Zimoun_7046_800x533px-4cab2fd3.jpg)
- Il progetto [36 ventilators, 4.7m³ packing chips] (http://zimoun.net/2014-36.html) potrebbe darti spunti sull'esplorazione del rapporto tra l'azione umana e il rumore/vibrazione prodotti dalla sua conseguenza. In questo caso l'opera può ritrasmettere le attività umane sottoforma di vibrazioni che muovono la struttura.

![] (https://pbs.twimg.com/media/B1OC3CdIgAA27rO.jpg:large)
- [Questo video] (https://www.youtube.com/watch?v=3zoTKXXNQIU) e [Quest'altro](http://thelisapark.com/#/eunoia) possono essere altri spunti per trasformare la presenza umana in una reazione sonora. 
