### "Our product"
#### di Pamela Rosenkranz (http://www.artuner.com/artists/pamela-rosenkranz/)

- Curatore: Susanne Pfeffer.
- Committenti: Pro Helvetia, Fondazione svizzera per la cultura. 
- Responsabile Arti Visive: Marianne Burki.  
- Responsabile progetto Partecipazione svizzera alla Biennale di Venezia: Sandi Paucic. 
- Vicecommittente:Pro Helvetia, Fondazione svizzera per la cultura.
- Coordinamento Partecipazione svizzera alla Biennale di Venezia: Rachele Giudici Legittimo.

####Analisi 
*"Quando si parla di arte penso sia più interessante concentrarsi sul materiale che dà vita 
all’opera piuttosto che sull’identità dell’artista..." Pamela Rosenkranz.*

Con "Our Product" l'artista svizzera porta a Venezia l'uomo, ma come traccia fluida nel suo continuo divenire. 
Noi siamo solo tanti momenti, pigmenti, punti e fili, quindi cosa significa essere "esseri umani"?

L’opera di Pamela Rosenkranz,  indaga sulle radici umane e propone un’arte che fa da ponte tra l’uomo e i suoi oggetti, tra la natura e la cultura.

In un'epoca caratterizzata dai rapidi dalla crisi ecologica e da cambiamenti tecnologici, mettere in questione l'idea dell'uomo come misura di tutte le cose è diventato un compito urgente e di attualità. 

Pamela Rosenkranz ha dunque tramutato il Padiglione svizzero in un organismo rivestito di una pelle di colore roseo, un corpo fluido, odorante, che riflette l'ambiente circostante, un essere che emette suoni e si muove. 

Carneam, Evoin, Gleen, Magmelia, Neoten, Rilin, Solood e Visorb ma anche Aspirina, Acrilico, Metilene, Elastane, 
Silicone e Titanio: sono tutti materiali che, presi alla lettera o in senso metaforico, compongono le opere 
di Pamela Rosenkranz. 
Per la maggior parte non li conosciamo, ma sono loro che determinano la costituzione fisica e psichica 
degli esseri umani, con variazioni da un individuo all’altro. 
Il liquido roseo all'interno della vasca è composto da ingredienti segreti tradotti in un mare di parole intraducibili come Abeei, Afriam, Selmelin, Qualbiat. 
"Sono vocaboli che ho inventato, non esistono in un lessico", afferma l’artista Pamela Rosenkranz. 
L’ampio glossario è stato stampato in un piccolo libro distribuito ai visitatori. E si può ascoltare in versione registrata davanti alla piscina.
Le parole invitano a riflettere sui nomi dei prodotti lanciati dall’industria farmaceutica, caratterizzati da un vocabolario tecnico, ermeticamente chiuso.
Neppure l’artista informa sulle dosi dei molteplici elementi che compongono il liquido della piscina, una sorta di zuppa dal colore della pelle di un europeo bianco, tinta rosea rinascimentale, un colore che esercita una forte attrazione fisica e mentale.


Il soggetto umano non è altro che una traccia fluida, un'associazione seriale generata da materiali di sintesi. 

Potenti proiettori tingono di verde muri, soffitti e pilastri della grande installazione dell'artista Pamela Rosenkranz.
Al posto dei pixel ci sono molecole organiche e sintetiche. Invece del linguaggio conosciuto, si trovano parole senza senso compiuto. Questi concetti stanno alla base della mostra "Our Product", materia fluida per eccellenza.

Rami e foglie coprono parte del pavimento, sparpagliati a caso, come un autunno in ritardo in una primavera avanzata. I muri, i soffitti interni e i pilastri, investiti da potenti proiettori, si tingono di verde, nel pieno della luce del giorno. Il tono verdeggiante rinvia a quello delle acque del Canal Grande, a poca distanza.

E un bagliore alla fine di un tunnel oscuro, stretto e rettangolare, un cubo alto e lungo, conduce al bordo elevato di un’enorme piscina coperta, protetta dalle intemperie dalla struttura di acciaio e vetro. La grande sala delle esposizioni è inondata da 240mila litri di una misteriosa sostanza fluida e viscosa a temperatura ambiente.

Una tinta che non per caso è usata e abusata dalla pubblicità per sedurre i consumatori. È uno dei ponti artistici costruiti da Pamela Rosenkranz tra il mondo reale e la fantasia seduttrice. Apre una nuova prospettiva sulla manipolazione di elementi biologici, chimici e fisici presente nello sviluppo tecnologico, scientifico e commerciale.

L’uso di materie prime inusuali quali le medicine, per esempio il Viagra, i polimeri sintetici, il silicone e le bottiglie di acqua minerale di marca, valorizzano questo percorso. L’artista colloca una lente di ingrandimento nelle composizioni chimiche e ne estrae i principi attivi per alimentare le questioni estetiche e filosofiche del mondo dell’arte.

«In Our Product si usano molti materiali visibili e altri che non si possono vedere, sintetici. Eppure si scopre che la divisione tra organico e sintetico non è sensata, non lo è oggi e forse non lo è mai stata. Questo perché la divisione tra natura e cultura è stata fatta dagli uomini», dice Susanne Pfeffer, curatrice dell’esposizione.

L’intenzione della mostra è di mettere in questione il modo di vedere e sentire le cose. «Ha molto a che vedere con la percezione, con la possibilità di affidarsi alle proprie impressioni, con capacità di comprendere in base alla propria cultura, ai propri limiti, alle proprie impressioni, a seconda di una situazione mentale» spiega Susanne Pfeffer.

C’è un motore sofisticato e ben nascosto, che crea turbinii e rumori, a partire da complicati calcoli algoritmici, suoni sintetici d’acqua, esala odori. La fragranza nella sala è quella della pelle di un bebè. L’artista ha usato muschio, sintetizzato in laboratorio negli anni Cinquanta per evitare di estrarlo dalle ghiandole del mosco.

Anche lo spazio intorno alla piscina, apparentemente vuoto, è riempito di suoni e odori. 

La mostra mobilita i cinque sensi. Il sesto, quello dell’intuizione, è una prerogativa dell’artista, ironica e disposta a condividere le sue inquietudini con i visitatori.

Le lampade bianche sospese a tralicci di ferro proiettano nell’acqua figure distorte e ondulanti che richiamano i riflessi dei canali di Venezia. 

L’inerzia e il rigore della geometria cartesiana delle pareti della piscina contrastano con i movimenti circolari e caotici dell’opera, un «organismo» artificiale.

La luce naturale entra dalle finestre e illumina la grande sala, dialogando con quella artificiale e diretta. 

Pamela Rosenkranz ha ricoperto progressivamente gli spazi interni con una cenere che traduce la conseguenza di un’esposizione al sole e della mescolanza creata dalle migrazioni.











