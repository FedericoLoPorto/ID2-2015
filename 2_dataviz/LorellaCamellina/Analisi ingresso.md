##Analisi ingresso

Essendo il brief di committenza una installazione _site specific_, 
necessita un approfondimento lo spazio fisico al quale ci si riferisce.
L'obiettivo è l'astrazione dello spazio architettonico in altri termini. 

Nel mio caso specifico 
(il rumore Unirsm e la sua visualizzazione fisica) l'intento è utilizzare l'ingresso per:

> _"riportare la "vivacità" o la calma della sede UniRSM, a colpo d'ochhio"_

L'espressione **_colpo d'occhio_** è ciò che maggiormente mi ha guidata nell'osservazione del luogo.

--

Per prima cosa mi sono recata sul posto e ho realizzato un veloce rilievo planimetrico a mano. 
Al suo interno ho individuato la destinazione attuale degli spazi (aree o pareti) e l'ingombro di massima 
degli arredi presenti. Mi sono preoccupata di distinguere fra gli utilizzi di spazio _permanenti_ e 
quelli _modificabili_, basandomi sia sulla mia esperienza che su quella di chi vive la sede da più 
tempo rispetto a me.

![00](http://i.imgur.com/QW7tb0M.jpg?2)

_1. Rilievo di partenza (fuori scala)_

Io farei una scelta e posizionerei l'installazione in **uno** dei due "vani" che costituiscono l'ingresso. 
Nell'immagine seguente il riferimento in pianta e nella 3 delle foto di queste due aree.

![01](http://i.imgur.com/5gpfRlF.jpg?2)

_2. Individuazione planimetrica aree_

![celeste](http://i.imgur.com/RA8BUk3.jpg?1) ![blu](http://i.imgur.com/SqxXw6d.jpg?3) 

_3. Area celeste e area blu_

Con in mente la questione del _colpo d'occhio_ ho iniziato ad osservare come si muovessero 
i flussi di persone in entrata (immagine 4). Il flusso maggiore si dirige verso l'ascensore.
C'è chi imbocca la rampa di scale a sinistra della porta d'ingresso; pochissime persone hanno 
necessità di rivolgersi al personale della portineria per chiedere informazioni. Ancor meno 
sono quelle che si avviano verso la zona dei tavoli per consultare le riviste messe a disposizione o
per controllare le comunicazioni in bacheca. Diciamo che quella dei tavoli è un'area sfruttata 
perlopiù durante le pause pranzo.

![02](http://i.imgur.com/bxTeRjB.jpg?2)

_4. Flussi_

I flussi, senza eccezioni, sono disponibili al _colpo d'occhio_ nell'area blu, 
il primo "vano" che si incontra entrando, come evidenziato nell'immagine di seguito. 

![03](http://i.imgur.com/mP4Zvhc.jpg?2)

_5. Contemporaneità dei flussi_

--

#####Conclusioni

Volendo sfruttare l'area blu, sarebbe bello immaginare che l'installazione fisica venisse 
posizionata a muro, mettendo in evidenza una parete che ha anche valenze architettoniche 
e che, attualmente, viene addirittura nascosta, a creare un po' la sensazione di 
ripostiglio disordinato.

![front](http://i.imgur.com/lBegNEN.jpg?1) ![ingresso](http://i.imgur.com/Cv6KKnR.jpg?1) 

_6. Parete area blu_

Un'altra possibilità che coinvolgerebbe il _colpo d'occhio_ di tutti i flussi entranti, 
sarebbe l'utilizzo della parete di fronte alla porta principale ma situata nell'area celeste - immagine 3. 
In quest'ultimo caso però la parete risulta già attrezzata con dei pannelli in maniera permanente. 
Inoltre la lontananza potrebbe finire con lo sminuire l'installazione in sé. 

Opterei quindi per la parete nell'area blu, così da portare l'attenzione, oltre che sull'installazione, 
su un'altra porzione di bellezza della sede UniRSM.
